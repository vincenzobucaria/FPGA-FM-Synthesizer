La sintesi musicale di tipo FM, popolare all’inizio degli anni 80, si basa sulla modulazione in frequenza di un generatore sinusoidale di tono con un altro generatore sinusoidale di frequenza opportunamente correlata con quella del generatore di tono. Limitandosi al caso in cui la frequenza modulate sia un multiplo intero (max 8) con la frequenza del generatore di tono, progettare una periferica che implementi questo blocco funzionale. I parametri che devono poter essere impostati dall’utente sono: a) il rapporto fra la frequenza modulante e la frequenza del generatore di tono; b) l’indice di modulazione (che deve essere opportunamente definito come parte del progetto); c) la frequenza del generatore di tono; d) la condizione “suono on” e “suono off”. Le routine sul server seriale discusso a lezione, che deve essere utilizzato per la verifica del funzionamento della periferica, devono essere scritte in modo che, dopo la fase di configurazione, sia possibile generare un motivo musicale da parte di un ipotetico programma su PC che invia la nota da generare o un comando per interrompere il suono e generare quindi una pausa. (L’ipotetico programma può essere realizzato a discrezione dello studente: non è richiesto ai fini della valutazione del progetto. Per la generazione del suono si possono sfruttare i DA della VGA. A discrezione dello studente, si può integrare il sistema con un convertitore DA con maggiore risoluzione. 


https://www.youtube.com/watch?v=WS6b8k6uzcE

